# KOPR-Projekt2-Server
Moja implementácia **server**a pre projekt na predmet **KOPR** (Konkurentné programovanie) vyučovaný na [ics.upjs.sk](http://www.ics.upjs.sk/)

Projekt používa lokálnu MySQL databázu.

### Zadanie projektu
Startup **velky.hlad.sk** chce postaviť aplikáciu na správu kuchárskych receptov. Usúdila, že na tento účel je najlepšie postaviť webovú službu.
Kuchársky recept obsahuje:
* názov receptu
* autora
* zoznam ingrediencí vrátane merných jednotiek (napr. 4 vajcia, 400 g hladkej múky, 1 lyžica cukru)
* postup prípravy.
Implementujte nasledovné operácie:
* pridanie receptu do databázy receptov. Návratovou hodnotou je jednoznačný UUID identifikátor receptu. Vstupom je recept s vyššie uvedenými vlastnosťami.
* aktualizácia receptu na základe identifikátora
* odstránenie receptu na základe identifikátora
* získanie receptu na základe identifikátora
* vyhľadanie receptov obsahujúcich zadané kľúčové slovo či slová. V tejto funkcionalite implementujte fulltextové vyhľadávanie, pričom algoritmus môže byť aj veľmi jednoduchý.
* vyhľadávanie receptov podľa ingrediencií. Pokryte situácie, keď máte doma napr. vajcia, múku a bravčové mäso a chcete vedieť, aké recepty si môžete pripraviť.
Pri všetkých operáciách ošetrite situácie, keď sa recept v databáze nenachádza, a to rozumným spôsobom, ktorý klienta dostatočne oboznámi s chybovým stavom.
Implementáciu databázy zvoľte podľa vlastného uváženia. Nezabúdajte na to, že ku databáze receptov budú pristupovať viacerí klienti naraz.

Navrhnite a implementujte REST API pre vyššie uvedené operácie na strane servera. Použite ľubovoľný vhodný framework: odporúčaný je Spring MVC (Spring Boot) alebo Restlet.
Implementujte klienta pre uvedenú webovú službu v odlišnej technológii / programovacom jazyku. Ak ste implementovali server v Jave, ste povinní implementovať klienta v odlišnom programovacom jazyku: napr. PHP / Python / Pascal a pod.
Demonštrujte funkčnosť servera i klienta -- odporúčaná forma sú unit testy.
